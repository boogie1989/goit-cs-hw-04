Вступ

Сучасні комп'ютерні системи ґрунтуються на використанні багатоядерних
процесорів, кількість ядер у яких безперервно зростає. На сьогодні стандартом є
восьмиядерний процесор, масовими стають 12-ядерні процесори, на підході 32 і 64-
ядерні процесори, вже представлені на ринку.
Використання систем з різною кількістю ядер ставить завдання розробки
програмного забезпечення, яке ефективно виконуватиметься в системах з різною
кількістю ядер (масштабованих системах).
Сучасні мови та бібліотеки паралельного програмування забезпечують різні засоби
роботи з потоками [1-5], існуючі засоби удосконалюються, а також з'являються нові. Вибір
засобів програмування потоків та засобів організації їх взаємодії багато в чому визначає
ефективність паралельної програми для масштабованої комп'ютерної системи.
Представлений у роботі аналіз дозволяє вибрати оптимальні засоби роботи з
потоками при розробці програмного забезпечення для паралельних систем. Завдання
ускладнюється при розробці масштабованих програм, які повинні дозволити
адаптувати їх за зміни структури комп'ютерної системи.